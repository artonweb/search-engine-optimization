# Βελτιστοποίηση για τις μηχανές αναζήτησης (SEO)


Η λέξη SEO προέρχεται από την φράση “Search Engine Optimization” όπου η Ελληνική μετάφραση είναι «Βελτιστοποίηση για τις μηχανές αναζήτησης». 

Με λίγα λόγια, να κάνεις την ιστοσελίδα σου να εμφανίζεται ψηλά στα αποτελέσματα των μηχανών αναζήτησης για συγκεκριμένες λέξεις που σε ενδιαφέρουν). 

Το SEO είναι ένας κόσμος γεμάτος από άπειρη γνώση και άπειρο κέρδος για όλους. Για αυτό λοιπόν, σκέφτηκα τόσο να μοιραστώ την ήδη αποκτηθείσα γνώση μου για το αντικείμενο και παράλληλα να ανταλλάξω απόψεις με ανθρώπους που όχι απλά ασχολούνται αλλά αγαπούν το αντικείμενο και κάνουν ερευνά πάνω σε αυτό. Και αυτό, γιατί η γνώση δεν τελειώνει ποτέ και καθημερινά αλλάζει. 

Καθημερινά όλοι γκρινιάζουμε για την έλλειψη χρήματος, για την μικρή ελληνική αγορά, για τις επιχειρήσεις που κλείνουν. Άρα είναι πολύ ποιο εύκολη η φυγή από το να επενδύσουμε στην ελληνική αγορά. Άρα όλο αυτό είναι ένας φαύλος κύκλος. Άμα δεν δούμε σοβαρά την ελληνική αγορά του μάρκετινγκ και δεν βάλουμε πρώτα τις βάσεις, αυτό σίγουρα δεν θα έχει κανένα αποτέλεσμα. 

Εύκολη γνώση , γρήγορη γνώση, επιφανειακή γνώση, ίσως δώσει γρήγορο κέρδος αλλά σίγουρα για λίγο χρονικό διάστημα. Σκεφτείτε πόσοι λόγοι είναι αυτοί που ωθούν τον σύγχρονο επιχειρηματία να στραφεί προς την διαδικτυακή διαφήμιση.

Από όλα τα μέσα διαφήμισης, το Internet είναι το μοναδικό το οποίο :

(α) έχει το μικρότερο κόστος

(β) έχει μειωμένο ρίσκο – αφού το μόνο που χρειάζεται είναι χρόνος

(γ) έχει σοβαρή άποψη για τον χώρο ενός προϊόντος – μιας αγοράς, αφού μπορείς να ελέγξεις ακόμα και ποια «φράση» σου έφερε το  επιπλέον «κέρδος της ημέρας»

(δ) προσφέρει μακροπρόθεσμα σταθερά αποτελέσματα για τον απλούστατο λόγο πως η χώρα μας, είχε – έχει αλλά και θα έχει σταθερές τάσεις (trends)

Αυτά όμως τα γνωρίζουμε μόνο εμείς που ασχολούμαστε με το SEO/SEM και θεωρώ σκόπιμο να μεταβιβάσω μέρος της γνώσης μου σε σάς για να σας προστατέψω απο την παραπληροφόρηση που έχει πάρει τεράστιες διαστάσεις στην Ελλάδα.

Το ελληνικό internet marketing αυτήν την στιγμή που γράφω τώρα, είναι σαν μία ωρολογιακή βόμβα που είναι έτοιμη να σκάσει και όταν γίνει αυτό, θα δημιουργήσει άπειρες ευκαιρίες για όλους. Μπορεί να είναι οι οικονομικές και πολιτικές συνθήκες της χώρας μας τέτοιες που όλο αυτό που γραφώ αυτήν την στιγμή να ακούγεται σαν ουτοπία όμως η πίστη και η έρευνα πάνω στο αντικείμενο, θα ευνοήσει τους διορατικούς.


## 1) Η κατασκευή ιστοσελίδων.

Πρέπει πάντα όταν δημιουργείς και  σχεδιάζεις μία ιστοσελίδα  να έχεις  το SEO στο μυαλό σου. Δεν μιλάμε για πράγματα τα οποία αλλάζουν μέσω ενός «edit» όπως το Title, τα H1 και λοιπά. Μιλάμε για την δομή ολόκληρης της ιστοσελίδας.

Συγκεκριμένα

    Canonical Tags
    RSS Feed Περιεχόμενο
    Κανονικό Περιεχόμενο
    Adsense Groups
    Chrome block
    101 ΚB

Ας τα αναλύσουμε σιγά σιγα…

### Α. Canonical URL Tag είναι αυτό:

https://artonweb.gr/kataskevi-istoselidon.html

Και όχι αυτό:

https://artonweb.gr/postid32=fs0

Όλοι πιστεύουμε πως αυτό δέν παίζει και πολυ μεγάλο ρόλο πια, αλλά η Google ισχυρίζεται το αντίθετο. Για την ακρίβεια το “Google Bot” πλέον διαβάζει το περιεχόμενο καλύτερα και είναι σε θέση να το αναγνωρίζει σωστά. Όχι ότι το 2ο URL είναι επιζήμιο, απλά δεν θα σου δώσει το “authority” που θα ήθελες να έχεις. (Authority – ένας βαθμός εμπιστευτικότητας που λαμβάνει η ιστοσελίδα σου με βάση τα κριτήρια της Google).

Γιατί είναι σημαντικά τα Canonical URLS.

Ειδικά άν είσαι κάτοχος ενός e-shop η λάθος χρήση των canonical URLS μπορεί να σου δημιουργήσει τον κίνδυνο διπλού «indexation» πράγμα που σημαίνει τι;

Indexation δηλαδή τα URL θα μπούν στην λίστα της Google μαζί με τα άλλα URLS απο όλο τον κόσμο. Το θέμα εδώ είναι οτι εδώ παραμονεύει ο κίνδυνος να μπούν 2 URL με το ίδιο περιεχόμενο – Άρα μιλάμε για διπλό περιεχόμενο αλλά και διπλό URL.

Πώς λύνεται το πρόβλημα όταν έχει ήδη συμβεί κάτι τέτοιο ;

Ο πρώτος και καλύτερος τρόπος είναι ένα απλό 301 Redirect, από το non-canonical στο canonical.(Θα μιλήσουμε για όλα αυτά, σε επόμενα post)

Ο δεύτερος τρόπος είναι να απαγορεύσεις στο Google BOT να κάνει “Index” (δηλαδή να του απαγορεύσεις να περάσει στη λιστα του με τα URL απο όλο τον κόσμο, το δικό σου URL). Άρα αναφερόμαστε στον όρο «non-index».

Ο τρίτος και  δυσκολότερος τρόπος είναι να ξαναφτιάξεις σιγά-σιγά την δομή των URL σε ολόκληρη την ιστοσελίδα σου. Καλό θα ήταν αν δεν είσαι expert σε αυτό, να απευθυνθείς σε μία εταιρία κατασκευής ιστοσελίδων η οποία θα ήταν πιο ειδική σε αυτό.

### Β. RSS Feed Περιεχομένου:

Τι είναι ένα RSS Feed;

Ο όρος RSS Feed αναφέρεται στις λέξεις “Really Simple Syndication” Feed όπου σε ελεύθερη Googlicious μετάφραση σημαίνει «Ένας τρόπος να εξαπλώνονται τα νέα ή το περιεχόμενο σου γρήγορα και απλά». Εξ ου και το «Εγγράψου στο FEED μου», δηλαδή «βάλε το e-mail σου στην φόρμα που ζητείται, έτσι ώστε κάθε φορά που γράφω κάτι, θα ειδοποίησε αυτόματα! Δεν θα χρειάζεται να μπαίνω-βγαίνεις συνέχεια για να δεις αν γράφτηκε κάτι νέο!»

Πέρα από το απλό RSS Feed υπάρχει και το RSS Feed for Comments, που είναι ακριβώς το ίδιο άλλα για τα comments/σχόλια του κόσμου.

Π.χ Είσαι σε ένα blog και ανταλάσεις απόψεις. Έχεις πάθει ψύχωση και μπαίνω-βγαίνεις συνέχεια για να δεις τα σχόλια του κόσμου πάνω στο δικό σου σχόλιο και γενικότερα. Ξεκόλλα! Δέν έχεις παρα να εγγραφείς στο RSS Comments Feed του post που σε ενδιαφέρει ώστε όταν κάποιος υποβάλλει το δικό του σχόλιο θα σου έρθει μήνυμα στο e-mail σου. Τόσο απλά!

Η ίδια διαδικασία μπορεί αντί μέσω υπολογιστή να γίνει μέσω μυνημάτων κινητού.

Συνεχίζουμε..

Πηγαίνετε στην μπάρα και πληκτρολογήστε http://googlicious.gr/feed .

Θα δείτε πώς υπάρχουν όλοι οι τίτλοι από τα posts που έχουν γίνει με ένα μικρό – ελάχιστο “blurp” δηλαδή με ένα μικρό μέρος του βασικού περιεχομένου. Αυτό θεωρείται σωστό.

Άλλες ιστοσελίδες, δείχνουν ολόκληρο το post στο RSS FEED και αυτό γιατί έχουν πολλούς αναγνώστες οι οποίοι χρησιμοποιούν διάφορα λογισμικά που διαβάζουν τα Feeds για να τραβάνε γενικά τα νέα από εκατοντάδες ιστοσελίδες.

H είσοδος του “Google AdSense” στα RSS Feeds, χρησιμοποίηθηκε απο πολλούς για να βγάλουν χρήματα. Έτσι, η Google άρχισε να εκλαμβάνει τα feeds με διαφορετικό τρόπο τέτοιο ώστε, να δημιουργηθεί θέμα διπλού περιεχομένου. Διπλό περιεχόμενο (Duplicate Content) είναι κάτι που πραγματικά δεν θέλεις. Το «penalty» που μπορείς να φας είναι σκληρό.

Αυτός μάλιστα είναι και ο λόγος που πολλοί bloggers παραπονιούνται και λένε «Μα καλά! Κάθε μέρα γράφω δικά μου post. Δεν έχω αντιγράψει ποτέ. Είμαι 4 χρόνια στον χώρο και έχω traffic, γιατί μου συμβαίνει αυτό;»

Η λύση είναι απλή στα Feeds. Απλά δεν παρουσιάζεις ολόκληρο το περιεχόμενο.

### Γ. Περιεχόμενο.

Εντάξει εδώ δεν θα πούμε πολλά. Το να αντιγράφεις το περιεχόμενο μίας άλλης σελίδας επειδή θέλεις να προσφέρεις κάτι στον υποτιθέμενο κόσμο σου είναι λάθος και από τις δύο απόψεις. Και από άποψη ηθικής :D και από άποψη SEO.

Βρες την λύση που σου ταιριάζει:

(α) Σβήνεις ότι έχεις αντιγράψει

(β) Κάνεις ένα non-index την σελίδα με το διπλό περιεχόμενο

(γ) Είσαι μέσα στα κόλπα και κάνεις ένα backlink με το όνομα του author από την σελίδα που πήρες το περιεχόμενο.

Για να κάνεις το (γ) πρέπει να χρησιμοποιήσεις rel=author. Γίνεται με τον εξής τρόπο.

«Γράφτηκε από  <a rel=”author” href=”Σελίδα με το περιεχόμενο”>Όνομα συγγραφέα</a>.»

Η Google, σε επιβραβεύει για αυτό. Αυτό είναι κάτι αξιοσημείωτο.

(δ) Δεν ξέρεις και πολλά! Είδες ένα άρθρο από ένα ωραίο blog και θέλεις να το μάθει ο κόσμος! Το παίρνεις, το βάζεις στην σελίδα σου και κάνεις και ένα backlink από την σελίδα που το πήρες. Έτσι η Google αντιλαμβάνεται το τι έγινε και σε βοηθάει. Μπορείς να εμφανιστείς στα αποτελέσματα αναζήτησης για όρους που έχει το συγκεκριμένο post!

 ### Δ. Google AdSense Groups

Επειδή μπήκαμε κάπως απότομα σε όλα αυτά χωρίς να τα έχουμε αναλύσει ακόμα, θα αρκεστούμε στο γεγονός (για αυτούς που γνωρίζουν) ότι δεν πρέπει με το «φόρτωμα της ιστοσελίδας από έναν επισκέπτη» να φαίνονται πρώτα τα Google AdSense. Καλό είναι να μην έχουμε πάνω από 3 group σε κάθε σελίδα και επίσης καλό είναι τα AdSense να υπάρχουν για καθαρά διαφημιστικούς σκοπούς ανάλογα με το “theme” της ιστοσελίδας μας και όχι για να γίνονται κλικ και να βγάζουμε χρήματα.

Παράδειγμα:

Το “Theme” στο Googlicious είναι η Κατασκευή, η Βελτιστοποίηση, η Προώθηση Ιστοσελίδων καθώς και το SEO + Internet Marketing.

Τα AdSense που θα έπρεπε να δείχνω που θα ήτανε ανάλογα με το “theme” μου θα ήταν για παράδειγμα εταιρίες κατασκευής ιστοσελίδων – εταιρίες προώθησης ιστοσελίδων και ούτω καθεξής.

### E. Chrome Block

Τα block από χρήστες του Chrome για διάφορες ιστοσελίδες… μετράνε! Για την ακρίβεια, παίζουν σοβαρό ρόλο πάνω στην επίδραση του SEO. Βέβαια η Google ισχυρίζεται ότι κάτι τέτοιο δεν ισχύει αλλά τα πειράματα έδειξαν εντελώς αντίθετα αποτελέσματα! Διάφοροι webmasters συμφωνούν πάνω σε αυτό το θέμα. Για να δούμε.. δεν έχουμε παρά να περιμένουμε…

### Z. 101KB

Τα 101ΚΒ σαν “text limit” που διαβάζει το GoogleBot για να κάνει “index” (index: Όπως προανέφερα σημαίνει η εισαγωγή ενός URL στην λίστα με τα URLS της Google) μία ιστοσελίδα, τώρα παίζει αρκετά σοβαρό ρόλο.

Για την ακρίβεια, είναι ένα ranking factor αφού άμεσα αποδεικνύει στο Google Bot αν μία ιστοσελίδα είναι «Καθώς πρέπει».

Ας δούμε ένα παράδειγμα:

Έστω η κεντρική στο Googlicious (https://artonweb.gr) είναι 160ΚΒ (Kilobytes). Καθώς το Google Bot θα έρθει στην ιστοσελίδα μου, θα αρχίσει να διαβάζει το περιεχόμενο της.

Διευκρινίζουμε πως το Google BOT διαβάζει μόνο «text», δηλαδή μόνο κείμενο (για αυτό και είπαμε ποιο πάνω «text limit»). Ποιο συγκεκριμένα: δεν διαβάζει VIDEO, δεν διαβάζει FLASH, δεν διαβάζει IMAGES (εικόνες), διαβάζει μόνο κείμενο. Σε επόμενα posts θα δούμε αναλυτικά πώς μπορούμε να κάνουμε το BOT να καταλάβει ότι υπάρχουν όλα αυτά στην ιστοσελίδα μας και πώς να τα προσφέρουμε σαν αποτελέσματα στις μηχανές αναζήτησης στον κόσμο, αλλά για τώρα ας μείνουμε εδώ.

Έτσι, το Google BOT ξεκινάει και διαβάζει τον τίτλο, πάει στο h1, συνεχίζει, βλέπει περιεχόμενο και συνεχίζει και κάπου εκεί που φτάνει στα 101KB απλά σταματάει και μας την «κάνει». Και επειδή μας την «έκανε» μας δημιούργησε θέμα διότι το περιεχόμενο που έκανε index ήταν ότι είδε μέχρι τα 101KB και αυτό είναι άσχημο διότι ο βαθμός ανταπόκρισης του κειμένου σου στα κριτήρια αναζήτησης του κόσμου online μόλις μειώθηκε κατά πολύ.

Δεν φτάνει μονάχα αυτό, το “crawl” παίζει πολύ σημαντικό ρόλο πλέον. Όχι ότι δεν έπαιζε ρόλο παλιά απλά τώρα παίζει παραπάνω! Σελίδες που δεν γίνονται εύκολα crawl από το Google BOT τείνουν να χάνουν rankings ή και να έχουν σταθερές θέσεις στα αποτελέσματα των μηχανών αναζήτησης άσχετα από το γεγονός ότι έχει γίνει πολύ “link building” και έπρεπε να ανεβούν.

Πώς μπορούμε να ανταποκριθούμε σε αυτό;

Πρώτα, θα πάμε στο Google και θα πληκτρολογήσουμε:

Site:www.τοdomainσου.com/gr (οτιδήποτε έχεις)

Π.Χ site:artonweb.gr

Αυτό, θα σου βγάλει όλες τις σελίδες που έχουν γίνει index από το Google και όχι όσες σελίδες έχει η ιστοσελίδα σου. Παρατήρησε τες. Υπάρχει σελίδα που έχεις και δεν εμφανίζεται; Αν ναι, τότε έχουμε θέμα, ειδικά αν την δημιούργησες καιρό πριν (διότι θα έπρεπε να είχε ήδη διαβαστεί).

Πώς λύνεται αυτό;

(α) Με πολλαπλά sitemaps. (Θα αναφερθούμε σε επόμενα posts)

(β) Κάνεις μία μικρή ανάλυση. Μπαίνεις μέσα στα Google WebMaster Tools και κάνεις “Fetch As Googlebot”. Αυτό θα σου δείξει “real time” τι βλέπει το BOT από εσένα και αναλόγως θα κινηθείς.

(γ) Κάνεις modification των σελίδων σου. Είσαι αποφασισμένος να μειώσεις το μέγεθος τώρα που έμαθες τί γίνεται. Γιατι εδώ το μέγεθος δέν μετράει :D

## 2)Η Βελτιστοποίηση της ίδιας μας της ιστοσελίδας.

Συγκεκριμένα:

    On Page SEO Παράγοντες

Με αφορμή το post μου – “Google On Page SEO Factors – Μέρος πρώτο” αναλύω παράγοντες που στο παρελθον ήταν σημαντικοί και που από ότι φαίνεται, δεν παίζουν και τόσο μεγάλο ρόλο πλέον..

Ας δούμε ένα παράδειγμα:

rologia emen Image

Κοιτώντας καλά την εικόνα, βλέπουμε πως για τον όρο «rologia» το Ε-ΜΕΝ.gr έρχεται δεύτερο στα αποτελέσματα της Google.

Αξιοσημείωτα είναι τα εξής:

    Δεν έχει Title, το πρώτο και σημαντικότερο από τους On Page SEO Παράγοντες.
    Δεν έχει την λέξη «Rologia» πουθενά.
    Δεν έχει την λέξη “rologia” μέσα στο domain name.
    Δεν έχει την λέξη «rologia» πουθενά στο URL

Οπότε, μας κάνει πολύ μεγάλη εντύπωση και μπαίνουμε στην ιστοσελίδα μέσα για να το παρατηρήσουμε καλύτερα.

emen.gr eshop imageΗ αμέσως επόμενη λεπτομέρεια είναι ότι δέν υπάρχει κείμενο/περιεχόμενο που θα μπορούσε να μετρήσει σαν On Page Παράγοντας.

Παράλληλα καταλαβαίνουμε ότι On Page SEO δέν έχει γίνει διότι βλέπουμε στα αριστερά ότι αναφέρει «Ωρολόγια» και όχι «rologia» – την λέξη που εμφανίζεται στα αποτελέσματα του Google.

    Δεν έχει H1 tag
    Δεν έχει H2 tag
    Και τελευταία, το meta description δεν αναφέρει πουθενά την λέξη “rologia”

Το μόνο πράγμα που υποτιθέμενα είναι σωστό, είναι τα alt image tags.

Θέλω να βεβαιωθώ για αυτά που βλέπω, για αυτό και κατεβάζω ένα plugin για τον firefox που λέγεται seo doctor και μπορείτε να το κατεβάσετε από εδώ: http://www.prelovac.com/vladimir/browser-addons/seo-doctor

Τι κάνει αυτό το plugin; Σου δείχνει απλά τους βασικούς On Page SEO Παράγοντες και είναι αρκετά βοηθητικό.

Οπότε..
e-men.gr analysis image Ανάλυση Ηλεκτρονικού Καταστήματος E-MEN

Ξεκινάω και αναλύω τον ανταγωνισμό. Για να δούμε τον ανταγωνισμό θα χρησιμοποιήσω το Google Keyword Tool.
e-men.gr competition image Ανταγωνισμός για την λέξη Rologia – E-MEN.gr

Για μία πρώτη ανάλυση θα χρησιμοποιήσω Google Insights for Search για να δώ μία μικρή τάση 90 ημερών.

Έτσι…
E-Men.gr google insights image Google Insights for E-MEN.gr

Λύνονται οι απορίες μου. Η λεξη «rologia» είναι μία λέξη, η οποία σου φέρνει το λιγότερο 600 άτομα τον μήνα στην ιστοσελίδα σου άν βρίσκεσαι στις τρείς πρώτες θέσεις και σε συνδυασμό με adwords υπάρχει περίπτωση να σου αυξάνει την επισκεψιμότητα πάνω από 30%. Είναι μία λέξη που έχει ΣΤΑΘΕΡΑ trends. Μία λέξη η οποία ενόψει της οικονομικής κρίσης ο ρυθμός μεταβολής της έχει ανοδικές τάσεις.

Εδώ, έχει γίνει δυνατό Off Page SEO – Link Building.

Φυσιολογικό δεν είναι να πληρώσεις για αυτήν την λέξη;

Συμπέρασμα:

Είδαμε εν συντομία, κάποιες αλλαγές που μας επέβαλλε η Google με τη νέα αλλαγή του αλγορίθμου και με το Update της επάνω σε αυτόν τον αλγόριθμο.

Το θέμα On Page SEO είναι πιο πολύπλοκο απο ότι φαίνεται και ακόμα δεν αναφερθήκαμε στην επίδραση του “socialization” πάνω στο On Page SEO, διότι θα το αναλύσουμε σε επόμενα post.

Συμπερασματικά, με σωστό link building και σωστή δομή, μία ιστοσελίδα μπορεί όντως να σκαρφαλώσει κυριολεκτικά στα αποτελέσματα των μηχανών αναζήτησης.

Η έρευνα είναι σημαντική – δεν μπορείς να πληρώνεις για SEO και να μην έχεις μακροπρόθεσμα κέρδος. Καλό είναι να αναλαμβάνουν οι εταιρίες το “keyword research” έτσι ώστε να έχει ο εκάστοτε επιχειρηματίες το ανάλογο αποτέλεσμα σε σχέση με το SEO διαφορετικά χωρίς έρευνα βασίζεσαι στην τύχη και όχι στα μαθηματικά.

Άμεσα από όλα αυτά, καταλαβαίνουμε πως SEO + Research = 1. Οπότε θα αναφερθούμε αναλυτικά σε επόμενα posts, για την σωστή έρευνα. Έτσι, οι επιχειρηματίες θα βλέπουν από μόνοι τους τι χρειάζεται και τι όχι και δέν θα μπορούν να γίνονται θύματα αποπροσανατολισμού και σπατάλης άσκοπων χρημάτων.

Δες περισσότερα για την [προώθηση ιστοσελίδων](https://artonweb.gr/προωθηση-ιστοσελιδων.html) 


